{
  "title": "Villa Kiralama İptal Koşulları",
  "sections": [
    {
      "id": "introduction",
      "title": "INN ELEGANCE LIMITED LIABILITY COMPANY",
      "content": "Öncelikle, Inn Elegance markası ve www.innelegance.com internet sitemizin tamamen Inn Elegance LLC'ye ait olduğunu resmi olarak duyurmaktan memnuniyet duyarız. Inn Elegance LLC, Florida merkezli bir şirket olup, lüks villa, daire, otel ve diğer konaklama seçenekleri sunan bir platformdur. Misafirlerimize konforlu ve özel tatil deneyimleri sağlamayı amaçlayan Inn Elegance, her bir konaklama biriminde unutulmaz bir tatil fırsatı sunmayı hedeflemektedir."
    },
    {
      "id": "company-description",
      "title": "Şirket Tanıtımı",
      "content": "Platformumuz, kullanıcılara geniş bir konaklama yelpazesi sunarak tatillerini kolayca planlama imkânı sağlar. Inn Elegance, kullanıcı dostu arayüzü ve güvenilir kiralama deneyimiyle, misafirlerine lüks ve rahat bir tatil için ideal seçenekler sunmaktadır. Tatilciler, konforu, estetiği ve benzersiz deneyimi bir arada bulmak için platformumuzu tercih etmektedir."
    },
    {
      "id": "parties-purpose",
      "title": "Taraflar ve Amaç",
      "content": "Bu sözleşme; 'VİLLAYI/APARTI' kiralayan (bundan böyle 'MÜŞTERİ' olarak anılacaktır) ile 'VİLLAYI/APARTI' kiraya veren (bundan böyle 'INN ELEGANCE' olarak anılacaktır) arasında başlangıç ve bitiş tarihleri önceden belirli bir süre için 'VİLLAYI/APARTI' kiralanması amacı ile yapılmıştır. 'www.innelegance.com' internet sayfasında ilan edilen 'Villalarımızdan/Apartlarımızdan' herhangi birine internet sayfamız üzerinden veya telefon yolu ile veya elektronik posta yolu ile rezervasyon yaptıran müşteri ve beraberindekiler aşağıdaki şartları peşinen kabul etmiş sayılırlar. Aşağıdaki şartların herhangi birine aykırı davranış, 'INN ELEGANCE'i, rezervasyonu tek taraflı olarak iptal etme, müşterinin Villayı/Apartı terk etmesini isteme, alınan kapora, depozito kira bedelini iade etmeme ve ödenmemiş olan kira bedellerinin tamamını talep etme hakkını verir."
    },
    {
      "id": "time-based-conditions",
      "title": "Rezervasyon, Ödeme, İptal ve İade Koşulları",
      "content": "Müşteri, seyahat başlamadan önce seyahatlerini iptal edebilir. Müşterinin iptal bildirisini INN ELEGANCE'e yazılı olarak yapılması zorunlu olup yazılı yapılmayan bildirimler kabul edilemez. Telefon yolu ile konuşarak yapılan rezervasyon iptallerinin geçerliliği kesinlikle yoktur. Rezervasyon iptalleri, INN ELEGANCE'in eline, yazı ulaştığı andan itibaren geçerlidir. İptal durumlarında INN ELEGANCE, seyahatle ilgili olarak aldığı önlemlerin, masrafların ve villa/apart sahiplerinin mağduriyetinin giderilmesi adına seyahat anlaşmasında belirtilen hizmetlerin toplam bedelleri üzerinden müşteriden belirli oranda yüzdelerini alacaktır."
    },
    {
      "id": "cancellation-conditions",
      "title": "İptal Koşulları",
      "content": "Eğer Ön Ödeme (Kapora) Alınmışsa: a) Rezervasyon için ödenen %20'lik (villalarımızda %20 ila %100 arasında değişkenlik gösterebilir) ön ödemenin (kaporanın) kesinlikle iadesi yoktur. b) Villaya/Aparta giriş tarihinize 30 gün ve daha az kalana kadar yapılan iptallerde ya da villaya/aparta hiç gelmeme durumunda müşteri, ödemenin %100'ünü ödemek zorundadır."
    },
    {
      "id": "full-payment-cancellation",
      "title": "Tam Ödeme Durumunda İptal",
      "content": "Eğer toplam ödemenin tamamı alınmışsa: a) Villaya/Aparta giriş tarihinize 30 gün ve daha fazla kalana kadar yapılan iptallerde %20'lik ön ödeme (kapora) miktarı hesaplanır ve bu tutarın iadesi yoktur. Geri kalan tutar ise hesabınıza geri iade edilir. b) Villaya/Aparta giriş tarihinize 30 gün ve daha az kalana kadar yapılan iptallerde ya da villaya/aparta hiç gelmeme durumunda yapılmış olan ödemenin iadesi yoktur."
    },
    {
      "id": "refund-conditions",
      "title": "İade Koşulları",
      "content": "Rezervasyon iptallerinde; eft, havale ya da kredi kartı ile yapılan ödemelerin iade işlemlerinden dolayı ortaya çıkan ve çıkacak olan, INN ELEGANCE'e, Türkiye Cumhuriyeti Devleti, banka veya bankaları tarafından yüklenecek olan maddi zarar, komisyon ücreti vs. gibi yükler müşteriye iade edilecek paranın içerisinden kesilir."
    },
    {
      "id": "company-cancellation",
      "title": "Şirket Tarafından İptal",
      "content": "Herhangi bir nedenle, villa/apart rezervasyonunun INN ELEGANCE tarafından tek taraflı iptal edilmesi durumunda, bu durum en kısa zamanda müşteriye bildirilecektir. Eğer portföyümüzde aynı tarihlerde müsait, eşdeğer bir villa/apart varsa müşteriye önerilecektir. Müşterinin onaylamaması ve 'mücbir sebepler' maddesine girmeyen durumlarda, alınan para müşteriye iade edilecektir."
    },
    {
      "id": "company-liability",
      "title": "Şirket Sorumluluğu",
      "content": "INN ELEGANCE tarafından iptal edilen rezervasyonlardan doğacak zararlardan INN ELEGANCE kesinlikle sorumlu değildir, sorumlu tutulamaz. Müşterinin önceden almış olduğu uçak bileti, otobüs bileti, kiralamış olduğu araba, tekne, transfer hizmeti vs. ayrıca otel ve pansiyon konaklama ücretleri vs. ödemiş olduğu her türlü detaydan, özel şirket veya devletten almış olduğu izinlerin yanması vs. tüm detaylardan INN ELEGANCE kesinlikle sorumlu değildir, sorumlu tutulamaz. Villayı/Apartı kiralayan müşteri bunu göz önüne almayı kabul eder."
    },
    {
      "id": "force-majeure",
      "title": "Mücbir Sebepler",
      "content": "Sağlık sorunları, doğal afetler, seyahat kısıtlamaları, savaş, terör olayları gibi mücbir sebep durumlarında, resmi belge sunulması şartıyla özel değerlendirme yapılır. Bu durumlarda, iptale konu olan rezervasyon tarihlerinin yeniden satılabilmesi durumunda ön ödeme iade edilebilir veya rezervasyon başka bir tarihe ertelenebilir. INN ELEGANCE hizmet bedeli (%20) hiçbir durumda iade edilmez."
    },
    {
      "id": "written-notifications",
      "title": "Yazılı Bildirim Zorunluluğu",
      "content": "Tüm iptal talepleri yazılı olarak (e-posta veya rezervasyon yönetim sistemi üzerinden) yapılmalıdır. Telefon ile yapılan iptal talepleri geçerli değildir. Yazılı bildirim olmadan yapılan iptal talepleri işleme alınmaz ve müşteri tüm ödeme yükümlülüklerinden sorumlu olmaya devam eder."
    }
  ],
  "faq": [
    {
      "question": "Rezervasyon için ödediğim kapora iade edilir mi?",
      "answer": "Rezervasyon için ödenen %20'lik (villalarımızda %20 ila %100 arasında değişkenlik gösterebilir) ön ödemenin (kaporanın) kesinlikle iadesi yoktur."
    },
    {
      "question": "Giriş tarihine 30 günden az süre kala iptal yaptığımda ödeme iade edilir mi?",
      "answer": "Villaya/Aparta giriş tarihinize 30 gün ve daha az kalana kadar yapılan iptallerde ya da villaya/aparta hiç gelmeme durumunda yapılmış olan ödemenin iadesi yoktur."
    },
    {
      "question": "Rezervasyonumu nasıl iptal edebilirim?",
      "answer": "İptal bildirimini INN ELEGANCE'e yazılı olarak (e-posta veya rezervasyon sistemi üzerinden) yapmanız zorunludur. Telefon yolu ile konuşarak yapılan rezervasyon iptallerinin geçerliliği kesinlikle yoktur."
    },
    {
      "question": "INN ELEGANCE rezervasyonumu iptal ederse ne olur?",
      "answer": "INN ELEGANCE tarafından rezervasyonunuzun iptal edilmesi durumunda, portföyümüzde aynı tarihlerde müsait, eşdeğer bir villa/apart varsa size önerilecektir. Onaylamamanız durumunda, 'mücbir sebepler' maddesine girmeyen hallerde, ödediğiniz tutar iade edilecektir."
    },
    {
      "question": "İade işlemlerinde banka komisyonu kesilir mi?",
      "answer": "Evet, rezervasyon iptallerinde eft, havale ya da kredi kartı ile yapılan ödemelerin iade işlemlerinden dolayı ortaya çıkan komisyon ücretleri, müşteriye iade edilecek tutardan kesilir."
    }
  ],
  "companyInfo": {
    "name": "Inn Elegance LLC",
    "address": "7901 4th St N Ste 300, St. Petersburg, FL 33702, USA",
    "website": "www.innelegance.com",
    "owner": "Orhan Yavuz",
    "email": "info@innelegance.com",
    "phone": "+90 531 621 61 00"
  }
} 