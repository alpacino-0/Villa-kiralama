{
  "title": "Villa Kiralama Sözleşmesi",
  "sections": [
    {
      "id": "introduction",
      "title": "INN ELEGANCE LLC KİRALAMA ŞARTLARI VE SÖZLEŞMESİ",
      "content": "Öncelikle, Inn Elegance villa kiralama markası ve www.innelegance.com internet sitesinin, INN ELEGANCE LIMITED LIABILITY COMPANY'ye ait olduğunu resmi olarak bildirmekten memnuniyet duyarız. Inn Elegance LLC, Florida'da kurulu bir şirket olup, lüks villa kiralama hizmetleri sunmaktadır. Şirketimiz, konforlu ve özel tatil deneyimleri sunmayı amaçlamakta olup, sunduğumuz villalarla misafirlerimize unutulmaz bir tatil fırsatı sunmayı hedeflemektedir."
    },
    {
      "id": "parties-purpose",
      "title": "TARAFLAR VE AMAÇ",
      "content": "Bu sözleşme; \"VİLLAYI/APARTI\" kiralayan (bundan böyle \"MÜŞTERİ\" olarak anılacaktır) ile \"VİLLAYI/APARTI\" kiraya veren (bundan böyle \"Inn Elegance\" olarak anılacaktır) arasında başlangıç ve bitiş tarihleri önceden belirli bir süre için \"VİLLAYI/APARTI\" kiralanması amacı ile yapılmıştır. \"www.innelegance.com\" internet sayfasında ilan edilen \"Villalarımızdan/Apartlarımızdan\" herhangi birine internet sayfamız üzerinden veya telefon yolu ile veya elektronik posta yolu ile rezervasyon yaptıran müşteri ve beraberindekiler aşağıdaki şartları peşinen kabul etmiş sayılırlar. Aşağıdaki şartların herhangi birine aykırı davranış, \"Inn Elegance\"i, rezervasyonu tek taraflı olarak iptal etme, müşterinin Villayı/Apartı terk etmesini isteme, alınan kapora, depozito kira bedelini iade etmeme ve ödenmemiş olan kira bedellerinin tamamını talep etme hakkını verir."
    },
    {
      "id": "reservation-payment",
      "title": "REZERVASYON VE ÖDEME",
      "content": "• Villalarımıza/Apartlarımıza internet sayfamızda bulunan rezervasyon formu veya SMS veya telefon yolu veya elektronik posta yolu ile ön rezervasyon yapılabilmektedir.\n\n• Inn Elegance, kiralamak istediğiniz Villa/Apart için kiralayacağınız tarihlerinizi belirttikten sonra, sizden gerekli ulaşım ve fatura bilgilerinizi alarak ön kiralama işlemini yapar. Inn Elegance, ön kiralama yapıldıktan sonra villa/apart için toplam ödenecek ücretin %20'sini kapora ödemesi olarak almaktadır. Kapora, ön kiralama yapıldıktan sonra 1 (bir) iş günü içerisinde ödendiği taktirde villa/apart adınıza rezerve edilir. Ödemeniz gereken kapora tutarı ve banka hesap numaralarımız, ayrıca elektronik posta yolu ile veya SMS yolu ile veya telefon yolu ile tarafınıza bildirilecektir. Kapora 1 (bir) iş günü içinde Havale, EFT ve yine site üzerinden Kredi Kartı ile ödeme yapılmalıdır. Kaporanın teslim alındığından en geç 1 iş günü içerisinde tarafınıza yazılı olarak Villanın/Apartın kiralama onayı gönderilecektir. Bu onay belgesinin içerisinde toplam ücret, alınan kapora ve hangi tarihlerde Villa/Apart'ın adınıza kira edildiği ve yatırmış olduğunuz kaporanın günü saati bildirilmektedir.\n\n• Kaporanın yatırılmaması durumunda Inn Elegance, müşteriye bilgi vermeden ön rezervasyonu iptal etme ve villaya/aparta başka rezervasyon alma hakkını kullanabilecektir.\n\n• Villanın/Apartın geriye kalan ücretini sözleşme yapıldıktan sonra veya Villa/Apart tesliminde villa/apart sahibinin banka hesabına yatırmak şartı ile banka üzerinden resmi olarak alınır. MÜŞTERİ BU SÖZLEŞMEYİ ONAYLADIĞINDA VİLLA/APARTIN KİRASININ GERİ KALAN ÜCRETİNİ MAL SAHİBİNE BANKA ÜZERİNDEN YATIRACAĞINI TAAHHÜT ETMİŞ OLUR. Yine Inn Elegance, müşteriye kiralananı eşyalı olarak teslim edilmesi sebebiyle eşyaların kırık, dökük, hasar, kayıp, zayi vs. olmasına karşın 1000 TL/5000 TL hasar depozitosu almakta olup bu depozito Villa/Apart tesliminde, makbuz karşılığı peşin olarak (nakit) alınır. Hasar depozitosu müşterinin çıkışında demirbaşların sayımından sonra eksik olmaması durumunda müşteriye iade edilecektir."
    },
    {
      "id": "checkin-checkout",
      "title": "VİLLAYA/APARTA GİRİŞ ve ÇIKIŞ",
      "content": "• Rezervasyon başlangıç günü villaya/aparta giriş saati, en erken 16:00'dır, en geç 21:00'dır. Müşteri; belirtilen saatler dışında villaya/aparta giriş yapamaz, belirtilen en geç giriş saatinden sonra gelmesi durumunda villaya/aparta bir gün sonra sabah Inn Elegance'in mesai başlangıcında (09.00) giriş yapabilir.\n\n• Müşterinin; belirtilen saatten önce veya belirtilen saatten sonra gelmesi durumunda villaya/aparta giriş yapamamasından kaynaklanan sorunlardan, gece konaklamasından, konaklama yeri bulamamasından vs. problemlerden Inn Elegance kesinlikle sorumlu tutulamaz. Müşterinin geceyi geçireceği yeri kendi bulması ve konaklama ücretini kendi ödemesi gerekmektedir. Inn Elegance bu gibi durumlardan sorumlu tutulamaz.\n\n• Rezervasyon sonunda villadan/aparttan ayrılış saati tüm bölgelerimiz için, en geç sabah saat 10:00'dur. Sabah saat 10.00'da müşterinin villayı/apartı hiç boşaltmamasından veya geç boşaltmasından kaynaklanan problemlerden, zararlardan, mağduriyetten vs. tüm olumsuzluklardan müşteri birebir sorumludur ve bu olumsuzluklardan ortaya çıkabilecek Inn Elegance'ın her türlü maddi zararlarını karşılayacaktır. Seyahat planlarının her iki tarafında mağdur olmaması için bu saatlere göre yapılmasını önemle hatırlatırız. Erken çıkış yapılmak istenmesi durumunda Inn Elegance'e 24 saat önceden bilgi verilmesi gerekmektedir.\n\n• Yoğunluk nedeni ile villa/apart kontrolü yapılamadan müşterinin villadan/aparttan çıkış yapması durumunda hasar depozitosu müşterinin bildireceği bir banka hesabına gönderilecektir, gönderim masrafları hasar depozitosunun içinden ödenecektir. Müşterinin kendi isteği ile villayı/apartı erken terk etmesi durumunda müşteriye konaklama ücreti için herhangi bir para iadesi yapılmayacaktır."
    },
    {
      "id": "villa-capacity",
      "title": "VİLLA/APART KAPASİTESİ",
      "content": "• İnternet sayfamızdaki ilanlardan seçtiğiniz Villalarımıza/Apartlarımıza ilan sayfasında belirtilen kapasitenin üzerinde ya da rezervasyon yapılırken belirtilen kişi sayısının üzerinde misafir kesinlikle kabul edilmemektedir (Çocuklar ve bebekler de dahildir).\n\n• Rezervasyon kesinleştikten sonra müşteri tarafından kişi sayısında bir değişiklik yapılmak istenirse, Inn Elegance'e yazılı olarak başvurulacak ve villanın/apartın kapasite durumuna göre Inn Elegance uygun gördüğü takdirde bu değişiklik onaylanabilecektir.\n\n• Inn Elegance, müşteriden ilave ücret talep edebilecektir. Villaya/Aparta giriş yapıldıktan sonra rezervasyon listesinde belirtilen misafirlerin dışında villaya/aparta misafir kesinlikle kabul edilmemektedir. Aksinin tespit edildiği durumlarda Inn Elegance, misafirlerin villayı/apartı terk etmesini isteme, rezervasyonu tamamen iptal etme veya kiralama döneminin sona ermesini beklemeden villanın/apartın tamamen boşaltılmasını talep etme, ücretin tamamını ve ekstra ücret talep etme hakkına sahiptir.\n\n• Villanın/apartın kiralanması aşamasında müşterinin beyanı doğrultusunda işlem yapılmakta olup müşteri vermiş olduğu bilgilerin doğru ve eksiksiz olduğunu, bu hususta doğacak tüm sorumlulukları kabul eder."
    },
    {
      "id": "cleaning-maintenance",
      "title": "VİLLA/APART TEMİZLİĞİ ve BAKIMI ile EKSTRA GİDERLER",
      "content": "• Haftalık, aylık villa/apart kiralama fiyatlarına giriş temizliği dahildir. 2 (iki) Hafta ve üzeri konaklamalarda haftalık temizlik ve havlu/çarşaf vs. değişimi fiyatlara dahildir.\n\n• Bunun dışında talep edilecek her türlü temizlik ve havlu/çarşaf vs. değişimi ücrete tabidir.\n\n• Her sabah erken saatlerde havuz ve bahçe bakımı yapılmakta olup kiralama süresince villadan herhangi bir teknik sorun yaşanırsa ev sahibi tarafından giderilecektir, Inn Elegance bundan sorumlu değildir, sadece sorunun giderilmesine yardımcı olur.\n\n• Tüm villaların/apartların havuz, bahçe ve diğer demirbaşlarının periyodik bakımlarının yapılabilmesi için görevli personelin villanın/apartın bahçesine ya da içine girmesi gerekmektedir. Bu hizmetlerin aksamadan yürütülebilmesi için müşteri, görevli personelin villanın içine ve/veya bahçesine girmesine engel olmamalıdır."
    },
    {
      "id": "pets-smoking",
      "title": "EV CİL HAYVAN ve SİGARA YASAĞI",
      "content": "• Tüm villalarımızda kesinlikle evcil hayvan kabul edilmemektedir. Ayrıca villalarımızda sigara içilmesi yasaktır."
    },
    {
      "id": "cancellation",
      "title": "REZERVASYON İPTAL KOŞULLARI",
      "content": "• 30 gün ve daha az kalan sürelerde iptal durumunda, müşteriye ödeme yapılan miktarın tamamı iade edilmez. Ödemelerin geri alınabilmesi için mücbir sebep gerekçesi gerekmektedir."
    },
    {
      "id": "force-majeure",
      "title": "MÜCBİR SEBEP DURUMU",
      "content": "• Aksi taraflarca aksi kararlaştırılmadıkça, doğal afetler ve beklenmeyen sağlık sorunları gibi mücbir sebepler sonucu rezervasyon iptali durumu doğarsa, yapılan ödemeler müşteri talep ettiği takdirde aynı villa/apart için yeniden düzenlenebilir ya da ödeme talebi yapılabilir."
    },
    {
      "id": "other-conditions",
      "title": "DİĞER ÖNEMLİ BİLGİLER",
      "content": "1. Villaya/Aparta giden yolların bozuk olması, yokuş yukarı olması, stabilize olması, ıslak zemin olması vs. gibi, INN ELEGANCE'ın önüne geçemediği durumlarda INN ELEGANCE kesinlikle sorumlu tutulamaz.\n\n2. Villaya/Aparta ulaşım esnasında oluşabilecek kaza vs. kısacası her türlü olumsuzluktan INN ELEGANCE kesinlikle sorumlu tutulamaz.\n\n3. Bazı villaların inşaasında kullanılan, farklı malzemeler (sedir ağacı, çam ağacı, bazı plastik ürünler, bahçede veya villanın içinde bulunan her türlü bitki vs.) müşteriyi sağlıksal yönden veya psikolojik yönden rahatsız etmesi durumunda, bu olaydan INN ELEGANCE kesinlikle sorumlu tutulamaz.\n\n4. Tüm Villalarımızda/Apartlarımızda konaklayacak olan müşterilere özel araç lazım olacaktır. Müşterinin villaya/aparta ulaşımı kendi sorumluluğundadır. INN ELEGANCE kesinlikle sorumlu tutulamaz.\n\n5. Villa veya apart kiralamış olan müşteri, kiralamış olduğu villanın veya apartın coğrafi konumundan dolayı hoşnutsuz kalması durumundan INN ELEGANCE sorumlu tutulamaz. INN ELEGANCE, villanın/apartın konumunu Google Harita üzerinden, yaklaşık olarak işaretlemiştir.\n\n6. Villaya/Aparta ulaşım esnasında, özel veya kiralamış olduğunuz aracın zarar görmesinden INN ELEGANCE sorumlu tutulamaz.\n\n7. Villayı/Apartı kiralamış olan müşterinin aracının (motor, otomobil vs.) altının yere yakın olması, aracın motor gücünün zayıf olması, müşterinin; otomobil, motor vs. kullanmadaki acemiliği ve buna bağlı olarak villaya/aparta ulaşamaması sebebiyle ortaya çıkabilecek her türlü olumsuzluk müşterinin kendi sorumluluğundadır. Bu gibi veya buna benzer sorunlardan INN ELEGANCE kesinlikle sorumlu tutulamaz.\n\n8. Villa/Apart hakkındaki \"www.innelegance.com\" detay sayfasında belirtilen \"uzaklık tablosu\" yaklaşık olarak yazılmıştır. Mesafeler tam net olarak belirtilmemiştir. Ufak tefek yanılmalar olabilir. Villayı/Apartı kiralayan müşteri bunu göz önüne almayı kabul eder.\n\n9. Villa/Apart hakkındaki \"www.innelegance.com\" detay sayfasında \"uzaklık tablosu\"nda belirtilen mesafeler, en yakın restoran, en yakın plaj, en yakın merkez, en yakın otogar ve en yakın havaalanı göz önünde bulundurularak yazılmıştır. Belirtilen restoran veya market kapanmış ise INN ELEGANCE sorumluluk kabul etmez.\n\n10. Villada/Apartta bulunan havuzda oluşacak boğulma, düşme, ayak kırılması, kol kırılması gibi oluşacak tüm kazalardan INN ELEGANCE sorumlu tutulamaz.\n\n11. Villaların tamamında yaklaşık 160 litrelik güneş enerjisi ile ısınan sıcak su tankı bulunmaktadır. Müşterinin, adil kullanımın dışında aşırı sıcak su tüketiminden dolayı sıcak suyun kalmamasından kaynaklanan problemlerden müşteri birebir sorumludur, INN ELEGANCE bu durumdan kaynaklanan problemlerden kesinlikle sorumlu tutulamaz.\n\n12. Villalarımızın/apartlarımızın hiç birisinde yiyecek, içecek, herhangi bir gıda ürünü vs. bulunmamaktadır. Hiç bir villada/apartta kahvaltı, öğlen yemeği, akşam yemeği, açık büfe vb. gibi hizmetlerin hiçbirisi yoktur. Bu ürünlerin temin edilmesi müşterinin kendi sorumluluğundadır. INN ELEGANCE bu gibi durumlardan sorumlu tutulamaz.\n\n13. Villalarda/Apartlarda veya yolda, Cep Telefonu sinyalinin hiç alınmaması, az alınması veya cep telefonundan internetin çekmemesi gibi durumlardan INN ELEGANCE kesinlikle sorumlu tutulamaz. GSM operatörünüzü arayıp, gideceğiniz bölgede GSM sinyali durumu hakkında detaylı bilgi alabilirsiniz.\n\n14. Kredi kartı ile veya mail order ile veya EFT veya havale veya vb. şeklinde ödeme yapsanız dahi, size \"onay maili\" ve \"konfirmasyon belgesi\" gelmeden, kesinlikle, uçak bileti, otobüs bileti, vs. satın almayınız. Para ödemesini INN ELEGANCE'a yapsanız bile size \"onay maili\" ve \"konfirmasyon belgesi\" gelmediği taktirde villayı/apartı kesinlikle kiralamış sayılmazsınız. Müşterinin aceleci davrandığı bu ve buna benzer durumlardan ortaya çıkabilecek maddi ve manevi zararlardan INN ELEGANCE kesinlikle sorumlu tutulamaz.\n\n15. Villada/Apartta oluşacak müşterinin sebep olduğu tüm kazalar ve olaylardan yangın, elektrik kaçağı, tüp kaçağı ve bunun sonucunda oluşacak ölüm ve kazalardan, internet sağlayıcısından (Türk Telekom vs.) kaynaklanan telefon ve internet kesilmesi, Elektrik Şirketinden kaynaklanan elektrik kesilmesinden, Su Şirketinden kaynaklanan su kesilmesinden INN ELEGANCE sorumlu tutulamaz.\n\n16. Web sitemizde belirtmiş olduğumuz Villalar/Apartlar birebir aynısı olup, sitede göründüğü gibi olmadığını, sitede daha iyi göründüğünü, sitede daha büyük veya daha küçük olduğu vb. gibi bahaneler asla kabul edilemez ve bunlardan INN ELEGANCE sorumlu tutulamaz.\n\n17. Olumlu veya olumsuz doğa olaylarından/koşullarından ve olumlu veya olumsuz hava durumundan/koşullarından oluşabilecek her türlü olumsuzluktan INN ELEGANCE sorumlu tutulamaz.\n\n18. Müşteriyi; arı, akrep, böcek, yılan sokması, kedi, köpek ısırması ve vb. olaylardan dolayı INN ELEGANCE sorumlu tutulamaz.\n\n19. Havuzu dışarıdan görünmeyen villa diye tabir edilen muhafazakar villaları tercih etmek isteyen müşteri, villanın detay sayfasında; \"bu villa muhafazakar ailelere uygundur\", \"havuzu dışarıdan görünmez\", \"tesettürlü bayanlar tercih edebilir\" vb. ibareler yok ise o villa muhafazakar bir villa değildir. Bu gibi ibareler olmayan villayı kiralayıp, villaya geldiği zaman \"bu villa muhafazakar bir villa değil\" deyip INN ELEGANCE'ı suçlamasından, INN ELEGANCE kesinlikle sorumlu değildir. Villayı kiralayacak olan müşterinin tüm detayları dikkatli bir şekilde okumasını tavsiye ederiz.\n\n20. Villanın/Apartın içerisine veya havuz bahçesi veya havuz terasına, herhangi bir gıda maddesinden dolayı veya çöpünüzden dolayı karınca veya böcek vb. veya değişik hayvan toplanmasından müşteri birebir sorumludur, bu durumdan INN ELEGANCE sorumlu tutulamaz.\n\n21. Villanın/apartın yüzme havuzundan veya duşundan gelen sudan meydana gelebilecek her türlü hastalıktan, klor alerjisinden vs. kimyasal alerjiden, INN ELEGANCE kesinlikle sorumlu tutulamaz. Sağlıksal veya vücut hassaslığı olan kişilerin havuza girmemesini tavsiye ederiz.\n\n22. Kiralanan villa/apart çevresinde her türlü büyükbaş, küçükbaş, tavuk, keklik, vs. hayvancılık yapılabilmektedir, kiralanan villanın/apartın bahçesinde veya komşu evlerin/villaların/apartların bahçelerinde her türlü gübre kullanılabilmektedir, bu ve bu gibi olaylardan kaynaklanabilecek rahatsız edici hayvan sesleri ve kötü kokulardan INN ELEGANCE kesinlikle sorumlu değildir, sorumlu tutulamaz.\n\n23. Cenaze, ölüm, savaş, sağlık problemi, kaza veya kamu personeli veya özel şirket personelinin izin iptali vb. durumlarda tüm kiralama şartları harfiyen geçerli olup iptal durumu kesinlikle söz konusu değildir.\n\nMüşteri, yukarıda belirtmiş olduğumuz tüm koşulları kabul etmiş olup, bu ve vb. bahaneleri üreterek kira sözleşmesini fesih çabasına girmesi takdirinde INN ELEGANCE sözleşmeyi tek başına fesih etme hakkını ve sözleşme bedeli talep etme hakkını saklı tutar."
    }
  ],
  "faq": [
    {
      "question": "Villa rezervasyonu nasıl yapabilirim?",
      "answer": "Villalarımıza/Apartlarımıza internet sayfamızda bulunan rezervasyon formu, SMS, telefon veya elektronik posta yolu ile ön rezervasyon yapabilirsiniz. Kapora ödemesi alındıktan sonra rezervasyonunuz kesinleşir ve tarafınıza yazılı olarak onay gönderilir."
    },
    {
      "question": "Kapora ödemesi ne kadar ve nasıl yapılır?",
      "answer": "Kapora ödemesi, toplam villa kiralama bedelinin %20'si kadardır. Ödeme Havale, EFT veya internet sitemiz üzerinden Kredi Kartı ile yapılabilir. Kapora ödemesi ön rezervasyon yapıldıktan sonra 1 iş günü içerisinde yapılmalıdır."
    },
    {
      "question": "Villaya giriş ve çıkış saatleri nedir?",
      "answer": "Villaya giriş saati en erken 16:00, en geç 21:00'dır. Villadan çıkış saati ise en geç sabah 10:00'dır. Bu saatlere uyulması önemlidir; aksi takdirde oluşacak aksaklıklardan INN ELEGANCE sorumlu tutulamaz."
    },
    {
      "question": "Hasar depozitosu nedir ve nasıl geri alınır?",
      "answer": "Hasar depozitosu, villada bulunan eşyaların zarar görmesi durumuna karşı alınan 1000 TL ile 5000 TL arasında değişen bir güvence bedelidir. Villa tesliminde nakit olarak alınır ve çıkışta demirbaş kontrolü yapıldıktan sonra, herhangi bir hasar yoksa aynen iade edilir."
    },
    {
      "question": "Villa kapasitesini aşabilirim mi?",
      "answer": "Hayır, villalarımıza/apartlarımıza ilan sayfasında belirtilen kapasitenin üzerinde ya da rezervasyon yapılırken belirtilen kişi sayısının üzerinde misafir kesinlikle kabul edilmemektedir. Bu kurala çocuklar ve bebekler de dahildir."
    },
    {
      "question": "Villada evcil hayvan kabul ediliyor mu?",
      "answer": "Hayır, tüm villalarımızda kesinlikle evcil hayvan kabul edilmemektedir. Ayrıca villalarımızda sigara içilmesi de yasaktır."
    },
    {
      "question": "Temizlik hizmeti dahil midir?",
      "answer": "Evet, haftalık ve aylık villa kiralama fiyatlarına giriş temizliği dahildir. 2 hafta ve üzeri konaklamalarda haftalık temizlik ve havlu/çarşaf değişimi fiyatlara dahildir. Bunun dışında talep edilecek temizlik ve havlu/çarşaf değişimi ekstra ücrete tabidir."
    },
    {
      "question": "Rezervasyon iptali durumunda ücret iadesi yapılır mı?",
      "answer": "Giriş tarihine 30 gün ve daha az kalan sürelerde iptal durumunda, ödeme yapılan miktarın tamamı iade edilmez. Ödemelerin geri alınabilmesi için mücbir sebep gerekçesi gerekmektedir."
    }
  ],
  "companyInfo": {
    "name": "Inn Elegance LLC",
    "address": "7901 4th St N Ste 300, St. Petersburg, FL 33702, USA",
    "website": "www.innelegance.com",
    "owner": "Orhan Yavuz",
    "email": "info@innelegance.com",
    "phone": "+90 531 621 61 00"
  }
} 